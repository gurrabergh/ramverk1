---
---
Redovisning kmom10
=========================

## Krav 1-3

Jag skapade en startsida, en sida för frågor, taggar, användare samt en Om-sida enligt kravspec. Alla sidor förutom "om" har sin egen kontrollerklass som med hjälp utav olika modellklasser hämtar och skriver data till databasen. Jag jobbar med MySQL för lokal utveckling och på studentservern och Sqlite3 som testdatabas för enhetstester.

Kravet med lösenordsskydd tolkar jag som att endast en registrerad användare har behörighet att rösta samt fråga,svara och kommentera. Som det fungerar på StackOverflow. Jag återanvände HTMLForms för registrering och inlogg av användare från kmom06-övningarna och modifierade dom lite för att passa på denna sida.

Startsidan löste använder sig av modellklasser som hämtar de tre senaste frågorna, de tre mest använda taggarna samt de tre användare som har bäst rykte(rep).

När en användare ställer en fråga, svarar eller kommenterar så kopplas inlägget via användarens nick så att man via användarens översiktsida kan få fram all aktivitet av användaren. Man kan tagga en fråna med valfritt antal taggar och klickar man på en tagg så ser man en lista på alla frågor taggade med samma tagg. Det gäller för startsidan, tagg-sidan samt när man är inne och kollar på en enskild fråga.

En registrerad användare har tillgång till sin profil-sida där den kan uppdatera lösenord och biografi. Profilen innehåller informationen enligt kravspec som hämtas från databasen och även en gravatar.

En fråga kan ha ett obegränsat antal svar och det går att kommentera varje svar. Alla frågor, svar och kommentar löses via samma kontrollerklass och via post-routes.

Frågor, svar och kommentarer skrivs i markdown och filtreras med hjälp utav `anax/TextFilter` innan det skrivs ut på sidan.

När man klickar på en fråga skrivs den ut med hjälp utav frågans id, alla svar kopplade till frågan via samma id hämtas och även alla kommentarer är kopplade till frågans id. Sedan loopas alla svar ut och för varje svar så loopas alla kommentarer igenom för att kolla om kommentaren är kopplad till svarets id. Det kanse inte är den mest effektiva lösningen vid ett stort antal kommentarer men det blev den jag kom fram till.

Repot samt READme finns på Github och är länkat Travic, CircleCI, Scrutinizer samt CodeClimate. Tillhörande badges finns.

## Krav 4

För att lösa så att en fråga kan märkas ut som ett accepterat svar så har frågan en kolumn i databasen som anger om frågan är besvarad eller ej och varje svar har en kolumn som anger om frågan är markerad som accepterad. En knapp kopplad till ett post-formulär finns på varje svar där endast frågans författare kan markera svaret som accepterat. När författaren marketat ett svar så disablas alla andra knappar och en grön bock dycker upp på svaret. 

Alla frågor, svar och kommentarer kan röstas på via pil-upp och pil-ner knappar som är kopplade till postformulär. Endast registrerade användare kan rösta och man kan inte rösta på det man själv skrivit. En funktion i kontrollern uppdaterar databaskolumnen "rank" vid varje röstning.

Sortering via datum eller rank löses via två knappar som är kopplade till getformulär. Via get-strängen så skickas en fråga till databasen som ändrar på ORDER BY. Översikten visar antal svar och rank en fråga har eftersom det är lagrat i databasen.

Kontrollerklassen skickar med data till vyn så den har koll på om en fråga är besvarad, om ett svar är markerat som accepterat och vilken inloggad användare som försöker utföra röstning eller markering av svar.

## Krav 5

Jag införde ett poängsystem där följande ger en poäng:

- Skriva fråga
- Skriva svar
- Kommentera
- Rösta
- Ranken på skrivna frågor/kommentar/svar

Varje gång en kontrollerklass får en förfrågan på en route som rör dessa funktioner så kallar den på de funktioner som hanterar och uppdaterar inblandade användares poäng i databasen.

Allt detta summeras och blir till användarens rep. Användarens översikt visar all aktivitet och användarens rykte via databasförfrågningar. 

## Krav 6

Detta var det krav som jag la mest tid på. 

Huvuddelen av detta krav är att jag skapade en testsuite som ger 100% kodtäckning på alla kontroll och modellklasser som jag själv har skrivit. Jag har även kodbetyg A/10.0 från både Scrutinizer och CodeClimate på dessa klasser. Jag skrev utförliga asserts/testfall och behövde även lägga tid på att skapa en testdatabas som även fungerade med alla byggtjänster. Jag fixade även ett stort antal issues efter feedbacken på min kodkvalité.

Jag la även tid på flödet på sidan samt små detaljer som inte var reglerat i kravspecen. Felaktig inloggning ger tydligt felmeddelanden och inga errors, samma med om du försöker registrera en användare på epost och nick som redan existerar. Endast inloggade användare kan rösta/kommentera och icke inloggade användare blir redirectade till inloggningssidan om dom försöker utföra något av dessa funktioner. 

Jag har även byggt upp mina redirects så att när du svarar/kommenterar/röstar på en fråga/svar så kommer du redirecten att även skrolla ner till din fråga/svar med hjälp utav # och id. Det gäller även när du kollar på användarens aktivitetsöversikt och trycker på någon aktivitet. Jag la även in logik som gör att man inte kan rösta på sin egen aktivitet, endast författaren till en fråga kan markera ett som accepterat och när ett svar accepteras kan inte de andra svaren accepteras.

# Allmänt

Jag tycker att projektet gick bra att genomföra. Vid en första genomgång av kravspecen så kändes det lite överväldigande och som att det behövdes en hel del jobb men jag tog det bit för bit och det gick rätt bra till slut. Det var inga större hinder som jag fastnade vid utan det mesta löste sig inom rimlig tid. Det var lite klurigt att få databastester att funka med byggtjänsterna men det berodde mest på dåliga/inga felmeddelanden av de olika tjänsterna samt lite slarvfel. Det var ett projekt ungefär i nivå med övriga projekt hittils i utbildningen, varken för svårt eller för lätt. Jag tycker att det var ett rimligt projekt för denna kurs.

# Avslutningsvis

Jag tycker att materialet och handledningen varit bra som vanligt, har inget att anmärka på där. Rent generellt är väl inte PHP mitt favoritspråk men det är alltid kul att lära sig nya grejer. Jag skulle absolut kunna rekommendera denna kurs till någon som vill lära sig mer om PHP och ramverk. Kursen får 8 i betyg. Som förbättringsförslag kanske man skulle haft en dedikerad video till kmom10? Lite tidigare projekt är alltid kul att få se för lite inspiration.